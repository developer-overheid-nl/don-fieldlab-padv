---
tags:
  - "open-source"
title: "Hoe overtuig ik mijn manager?"
sidebar_position: 1
---

Hoe overtuig je als developer je manager/ product owner van de waarde van Open Source werken?

## Open Source: steeds belangrijker en wettelijk vastgelegd

Open source werken wordt ook binnen de overheid steeds belangrijker vanwege verschillende redenen. Het stelt organisaties in staat van elkaar te leren, en het maakt ze onafhankelijker. Ook is het inmiddels wettelijk vastgelegd dat overheidsorganisaties open source moeten werken. In 2020 is vastgelegd in de beleidslijn ‘Open, tenzij’, dat software die wordt ontwikkeld door de overheid "open source by default" moet zijn. Ook [onderschrijven](https://opensourcewerken.nl/page/view/b28e707b-2731-49bf-bcc6-ac693f1f250a/overzicht-wet-en-regelgeving) de Wet open overheid (Woo) en Wet hergebruik overheidsinformatie (Who) dat overheidscode openlijk beschikbaar zou moeten zijn.

> Open Source werken is niet spannend; het is zelfs een beetje saai. Je ziet gewoon mensen werken.
>
> — Niels Hatzmann, De Kiesraad

## Het pijnpunt: developers kennen de voordelen, managers (nog) niet

Omdat developers in hun dagelijkse leven de voordelen van open source code aan de lijven ondervinden zijn zíj vaak de voorstanders van open source werken. Het kan dan frustrerend zijn als er van bovenaf wordt opgelegd dat er aan code gewerkt moet worden in gesloten omgevingen. Het is als developer makkelijk om managers te beoordelen op hun gebrek aan technische kennis, maar constructiever is om het vanuit het perspectief van de manager te zien. Als je de zorgen adresseert die op dat niveau spelen, kan je namelijk veel effectiever je mening voor het voetlicht brengen.

## Hoe ga je het dialoog succesvol aan?

### 1. Verdiep je in de zorgen van je manager

Voor jou is het zo klaar als een klontje, maar voor de manager nog niet. Daarom is het belangrijk te beseffen waar dit vandaan komt. Ook is het belangrijk te laten blijken dat je deze zorgen ook echt ziet, maar dat je bereid bent deze samen te tackelen. Er spelen waarschijnlijk vragen op vlak van de volgende thema's:

#### Veiligheid: Is Open Source wel veilig en betrouwbaar?

Als je deze vraag krijgt kan je vertellen dat open source software ten minste even veilig is als close-source alternatieven, iedereen kan immers fouten of risico’s ontdekken en onderzoeken. Dat mensen van buiten de organisatie bugs en veiligheidsissues kunnen melden betekent natuurlijk niet dat software niet meer onderhouden dient te worden. Zolang de software ergens draait dient deze gepatcht te worden op kwetsbaarheden.

#### Kosten: Hoeveel tijd en geld kost het ons?

Uiteindelijk zal het ons een hoop geld besparen. Door bijvoorbeeld met andere organisaties aan een design-system te werken kan je op termijn veel sneller front-ends ontwikkelen. Ook voorkom je door open source software te gebruiken terecht te komen in een "vendor lock-in"; de situatie waarbij je te maken hebt met onevenredig hoog oplopende licentiekosten bij een leverancier waar je je afhankelijk van hebt gemaakt.

Toch, wat hier ook aangestipt moet worden, is dat het in eerste instantie extra tijd en geld zal kosten. Simpelweg omdat het team zal moeten wennen aan de nieuwe manier van werken.

#### Juridische risico’s: Hoe zit het met licenties?

Lopen wij als organisatie risico's als andere organisatie met onze code aan de gang gaan? Antwoord op deze vraag is: als de juist licenties worden gebruikt niet. In veel software-licenties staat heel duidelijk vermeld dat gebruik voor eigen risico is. Daarmee is het ook juridisch afgedekt.

#### Productiviteit: Wordt er nog genoeg aan onze eigen doelen gewerkt?

Als we onze code open source maken, komen we dan nog toe aan onze eigen features?

Het open sourcen van je project zou in theorie tijdrovend kunnen zijn. Externen kunnen issues aandragen, en het kost tijd om deze allemaal te behandelen. Maar je hoeft niet per se te kiezen voor volledige ondersteuning van de community. Je kunt er ook voor kiezen om je project alleen openbaar beschikbaar te maken zonder actief samen te werken met externen. In termen van de drie niveaus van opensourcewerken.nl (A/B/C) bevind je je dan op niveau C: Beschikbaar maken.

### 2. Focus op de positieve kanten

#### Open Source werken is leuk en avontuurlijk

Door open source te werken zet je de deur open voor interessante samenwerkingen en daaruit voortvloeiend, leuke ontmoetingen. Dit kan spannend zijn maar zie het vooral als een leuke toevoeging op je standaard werkzaamheden en de huidige gang van zaken.

#### Innovatie: kansen voor samenwerking, het doorbreken van de silo's

Door interne projecten te open sourcen kunnen andere (overheids-)organisaties meekijken en ontstaat er een mogelijkheid tot gezamenlijk innoveren. Andere organisaties kunnen er zo achter komen dat er een gezamenlijke use case bestaat, en besluiten de handen ineen te slaan.

#### Kansen om te leren

Open source werken kan gezien worden als een kans voor een team om te professionaliseren. Als je bijvoorbeeld de ["Standaard voor Publieke Code"](https://standaardvoorpubliekecode.nl/) erbij pakt kom je erachter dat je als open source project ten alle tijden een roadmap beschikbaar moet stellen. Als je goed naar buiten communiceert is dat ook fijn voor jezelf. Zo stel je je eigen doelen nog scherper op.

Als je de openbaarheid opereert heb je meer kans dat mensen je te hulp schieten/ kennisnetwrek opbouwt.

#### Kansen om talent te werven/ PR

Als je organisatie veel interessante projecten open source beschikbaar heeft, kun je hiermee een positieve indruk maken op potentiële werknemers. Ook is het in algemene zin goed voor de PR en het bereik van een organisatie om een kijkje in de keuken te geven.

### 3. Presenteer het als een veilige stap

### 4. Bereid je voor op moeilijke vragen

Denk na over tegenargumenten en hoe je die kunt weerleggen.
Voorbeelden van vragen:
Wat doen we als er een beveiligingslek is?
Hoe behouden we controle over onze software?
Wat levert het ons echt op?

Stel voor om eerst een nieuw, klein projectje te open sourcen. Kies een project waarbij jullie toch al van plan waren samen te werken met andere organisaties.

Laat zien dat open sourcen in stapjes kan. Vertel dat het mogelijk is om de code te openbaren zonder verder de community te hoeven bedienen. Maak hierbij gebruik van de ["Drie niveaus van opensourcewerken"](https://opensourcewerken.nl/page/view/94ccca61-eac1-4441-b727-47db60661a3e/het-opensource-verhaal).

### 5. Laat zien dat je niet alleen staat: andere projecten doen het ook al (succesvol)

### 6. Zorg dat je je verhaal een persoonlijke touch heeft

Wat zijn de voordelen die jij zelf ondervindt van open source werken? Laat bijvoorbeeld zien dat je regelmatig inspiratie opdoet in andere repositories, die wel open source zijn. Geef aan dat je graag mee zou willen kunnen kijken met andere teams in jouw organisatie, door hun code in te kunnen zien. Maar dat dit alleen mogelijk is als ze open source werken.

### 7. Vertel eerlijk: open source werken heeft ook zeker implicaties

Zo is het belangrijk goed op te letten met persoonlijke data. Het is niet de bedoeling dat er persoonlijke data terecht komt in issues als dit openbaar staat. Gelukkig bestaan er allerlei gidsen die helpen bij open source werken, zoals de [Standaard voor Publieke Code](https://standaardvoorpubliekecode.nl/). Hier staat precies in wat je anders moet doen als je open source werkt.

Dit artikel is mede tot stand gekomen door medewerking van: Nico Rikken.

## Conclusie: Open Source is een motor voor innovatie en samenwerking
